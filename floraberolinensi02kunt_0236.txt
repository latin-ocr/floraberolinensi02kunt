230

B) MONOCOTYLEDONES Jass.

Endorrhizeae Rich. Endogenae Cand.
Amphibrya Endl.

Embryo albumine inclusus vel suffultus, rarissi-
me eo privatus, indivisus, hinc radiccllas (solas tar-
dius radicem constituentes), inde gemmulam· emittens.
Folium primordiale (cotyledon) semper solitarium,
carnoso-incrassatum, folia subsequentia, plerumque
multo minora, arcte congesta (gemmulam vel plumu-
lam) amplectens, marginibus connatis vel liberis. Fo-
lia seriora plerumque sparsa, in paucis opposita vel
verticillata, venis parallelis, simplicibus, rarius reti·
culam-ramosis, saepissime simplicia, integra, inte-
gerrima basique vaginantia. Cauiis plerumque sim-
plex, petiolorum reliquiis corticatus, parenchymate
magis minusve denso fasciculisque ligneis longitudi-
nalibus inordinate dispositis confertus (cortex, strata
lignea concentrica, canalis radiique medullares nulla),
accrescens in circuitu et densitate per fibras e gem-
mis primo versus centrum tenerius penetrantes, dein
inter prius formatas sensim ad peripheriam rediuntcs
ibique desinentes. Numero floris partium senarius,
rarius senarius multiplicatus, interdum abortu dimi-
nutus. Integumentum florale simplex (calyx), in
multis deficiens et tune bracteis suppletum, ejus se·
pala, nunc omnia, nunc nonnisi interiora, saepe pe-
taloidea.

Conspectus classium.
1, Stamina epigyna.
2. Stamina perigyna.
3. Stamina hypogyna.

